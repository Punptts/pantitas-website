---
title: 3 เหตุผล! ทำไม Designer ควรเข้าใจ HTML/CSS
description: ตั้งแต่เริ่มทำงานด้าน UxUi Design หรือการออกแบบ Digital Product ทำให้รู้ว่าการเข้าใจ Languages หรือ Tools ประโยชน์มาก
slug: /blog/reasons-designer-should-learn-code
cover: /images/blogs/3-reasons-designer-learn-code-0.png
date: 2023-04-20
---

#ปันจะเป็นFSDesigner Hola ! วันนี้จะมาแชร์ 3 เหตุผลทำไม Designer ควรเข้าใจ HTML & CSS !?

ตั้งแต่เริ่มทำงานด้าน UxUi Design หรือการออกแบบ Digital Product ทำให้รู้ว่าการเข้าใจ Languages หรือ Tools ที่ใช้ในการสร้างสิ่งที่เราออกแบบนั้นถือเป็น Skill Set ที่สำคัญและมีประโยชน์มากในสายงานนี้…

การทำความเข้าใจ HTML & CSS ไม่ได้หมายความว่าเราจะต้องสามารถเขียน Code ได้เหมือนกับ Front-end Developer เพียงแต่เราจำเป็นต้องเข้าใจเพื่อที่จะควบคุมการสร้าง Digital Product ที่เราออกแบบเพื่อให้ได้ผลลัพธ์ที่สมบูรณ์แบบมากที่สุดนั่นเอง

### 3 เหตุผล (ในมุมของเรา) ทำไม Designer ควรเข้าใจ HTML & CSS:

#### 1. Realistic vision crafting

![3-reasons-designer-learn-code-1](/images/blogs/3-reasons-designer-learn-code-1.png "3-reasons-designer-learn-code-1")

: การเข้าใจวิธีการ Code ในด้านของ Front-end UI ช่วยให้ Desiger มองเห็นว่าผลงานจะถูกสร้างสรรค์ให้มีชีวิตขึ้นมาได้อย่างไร และอะไรคือข้อจำกัดที่มีผลต่อการแสดงงานที่เราออกแบบบนหน้าจอที่แตกต่างกัน ตั้งแต่ Mobile ไปจนถึง Desktop เป็นต้น และที่สำคัญที่สุด การเข้าใจ Code ทำให้ Designer สามารถออกแบบ “สิ่งที่เป็นไปได้” ภายใต้ข้อจำกัดได้อย่าง Creative มากยิ่งขึ้น

#### 2. Your Design Won’t Get Lost in Translation

![3-reasons-designer-learn-code-2](/images/blogs/3-reasons-designer-learn-code-2.png "3-reasons-designer-learn-code-2")

: หากมีประสบการณ์ทำงานร่วมกับ Developer จะพอรู้ว่าการ hand off งานให้กับ Developer และควบคุมการสร้างงานให้เหมือนกับ Design 100% นั้นเป็นเรื่องที่ค่อนข้างยาก ซึ่งในหลาย ๆ ครั้ง การสื่อสารที่ไม่รอบคอบอาจทำให้งานไม่เป็นไปตามแบบ และต้องตามแก้ไขกันภายหลัง การเรียนรู้พื้นฐานของการเขียน Code ช่วยลดจำนวนข้อผิดพลาดที่อาจเกิดขึ้นระหว่างการทำงานได้

#### 3. Improve Relationship & Shared Understanding w/Developer

![3-reasons-designer-learn-code-3](/images/blogs/3-reasons-designer-learn-code-3.png "3-reasons-designer-learn-code-3")

: การที่ Designer ทำความเข้าใจ Code จะช่วยสร้าง Sweet Spot ระหว่าง Designer และ Developer ช่วยให้สามารถเข้าใจระบบการคิดของ Developer เข้าใจว่าพวกเขาต้องการอะไร และอะไรที่จะช่วยให้การทำงานสะดวกมากยิ่งขึ้น มากไปกว่านั้นยังช่วยให้ Designer เป็น Asset ที่ดี และเป็น Team Member ที่มีประสทิธิภาพรวมถึงช่วยให้สามารถ Negotiate งานกับ Developer ได้อย่างมั่นใจ สามารถเข้าใจการสื่อสารกันได้อย่างชัดเจนนั่นเอง

โดยสรุป การที่ Designer เรียนรู้ HTML และ CSS จะช่วยขยายมุมมองของ Designer ให้เห็นภาพความเป็นจริงได้มากขึ้น ทำให้ Designer เป็นนักออกแบบที่เข้าใจทุก ๆ ด้านของ Digital Product ที่กำลังทำอยู่ เข้าใจข้อจำกัด Be Creative ภายใต้ข้อจำกัดได้อย่างไม่สิ้นสุด และยังช่วยให้สามารถเจรจาหาทางออกกับ Developer ได้ดีและยังเป็นที่รักของ Developer อีกด้วย

#### Peace!
